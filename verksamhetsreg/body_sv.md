<!-- Konglig Datasektionens Verksamhetsregister -->

# §1 Funktionärer

## §1.1 Nämndordförande

### §1.1.1 Adas ordförande

Är ordförande för Ada.

Väljs i period 4. Har läsår som mandatperiod.

### §1.1.2 Chefredaqtör

Är ordförande för Redaqtionen.

Väljs i period 2. Har kalenderår som mandatperiod.

### §1.1.4 DESCtop

Är ordförande för Datasektionens E-Sports Community.

Väljs i period 4. Har läsår som mandatperiod.

### §1.1.5 D-fest

Är ordförande för D-festeriet.

Väljs i period 2. Har kalenderår som mandatperiod.

### §1.1.6 Dives ordförande

Är ordförande för Dive.

Väljs i period 4. Har läsår som mandatperiod.

### §1.1.7 Grodförande

Är ordförande för Groda.

Väljs i period 2. Har kalenderår som mandatperiod.

### §1.1.8 Internationell studentkoordinator

Internationell studentkoordinator, ISK, är ordförande för Internationella nämnden.

Väljs i period 2. Har kalenderår som mandatperiod

### §1.1.9 Jämlikhetsnämndens ordförande

Är ordförande för Jämlikhetsnämnden.

Väljs i period 4. Har läsår som mandatperiod.

### §1.1.10 Klubbmästare

Är ordförande för Klubbmästeriet.

Väljs i period 4. Har läsår som mandatperiod.

### §1.1.11 Kommunikatör

Är ordförande för Kommunikationsgruppen.

Väljs i period 4. Har läsår som mandatperiod.

### §1.1.12 Konglig Lokalchef

Är ordförande för Sektionslokalsgruppen.

Väljs i period 4. Har läsår som mandatperiod.

### §1.1.14 Medias klubbmästare

Är ordförande för MKM. Väljs i enlighet med Sektionen för Medietekniks styrdokument.

### §1.1.15 Näringslivsansvarig

Är ordförande för Näringslivsgruppen.

Väljs i period 4. Har läsår som mandatperiod.

### §1.1.16 Prylmånglaren

Är ordförande för Prylmångleriet.

Väljs i period 4. Har läsår som mandatperiod.

### §1.1.17 Qulturattaché

Är ordförande för Qulturnämnden.

Väljs i period 4. Har läsår som mandatperiod.

### §1.1.18 Sektionshistoriker

Är ordförande för GUDAR.

Väljs i period 4. Har läsår som mandatperiod.

### §1.1.19 Sektionsidrottsledare

Är ordförande för Idrottsnämnden.

Väljs i period 2. Har kalenderår som mandatperiod.

### §1.1.21 Studienämndens ordförande

Är ordförande för Studienämnden.

Väljs i period 4. Har mandatperiod från 1:a juli till 31:e december följande år. Nytillträdd SNO övertar det yttersta ansvaret över Studienämndens operativa och strategiska arbete när dennas mandatperiod börjar, tidigare SNO skall då agera som vice ordförande för Studienämnden, agera operativt stöd, samt se till att en gedigen kunskapsöverföring sker tills dess mandat går ut.

### §1.1.22 Systemansvarig

Är ordförande för Systemgruppen.

Väljs i period 4. Har mandatperiod från 1:a juli till 30:e december nästkommande år.

### §1.1.23 Tomtemor/-far

Är ordförande för dJulkalendern.

Väljs på SM i period 3. Har mandatperiod från 1:a april till 31:a mars.

### §1.1.24 ÄrkeDEMON

Är ordförande för Data Et Medias OrquesterNämnd.

Väljs i period 2. Har kalenderår som mandatperiod.

### §1.1.25 STUDS-ansvarig

Är ordförande för STUDS.

Väljs i period 4. Har läsår som mandatperiod.

## §1.2 Övriga funktionärer

### §1.2.1 Datas Art Director

#### §1.2.1.1 Ändamål

Ansvarar för sektionens grafiska utveckling och arbete.

#### §1.2.1.2 Verksamhet

Datas Art Director ska:

- synliggöra sektionens funktionärer i sektionslokalen

- administrera sektionens konstnärliga licenser och kunna låna ut dessa till övriga sektionen vid behov

- samarbeta med övriga sektionen där det finns behov eller önskemål av design och grafisk utveckling

- administrera över sektionens video- och fotoutrustning

#### §1.2.1.3 Mandatperiod

Väljs i period 4. Har läsår som mandatperiod.

### §1.2.2 Fanbärare

#### §1.2.2.1 Ändamål

Fanbärare är ett mycket hedersfyllt uppdrag inom sektionen. Fanbärare försvarar sektionens ära genom att bära dess fana vid olika högtidliga tillfällen. Fanan ska hållas högt.

#### §1.2.2.2 Organisation

SM ska välja en Fanbärare och en Vice fanbärare. Valet ska ske genom rangordning av samtliga kandidater, där den som rankas högst i den sammanställda rangordningen blir Fanbärare, och den som rankas näst högst blir Vice fanbärare. Om flera kandidater skulle vara lika rangordnade avgörs deras ordning genom slump.

Ordförande är ställföreträdande Vice fanbärare. Vid arrangemang med begränsat deltagarantal har Fanbärare företräde framför Vice fanbärare.

#### §1.2.2.3 Verksamhet

Fanbärare ska:

- närvara på så många som möjligt av de tillställningar till vilka de inbjuds av THS eller SSCO, samt i andra sammanhang efter beslut av D-rektoratet

- hålla sektionens fana i gott skick

- bära hönan fagt.

#### §1.2.2.4 Mandatperiod

Fanbärare och Vice fanbärare Väljs i period 2 och har kalenderår som mandatperiod.

### §1.2.3 Jämlikhets-, mångfalds- och likabehandlingsansvarig

#### §1.2.3.1 Ändamål

Är studerandeskyddsombud, med fokus på psykisk studiemiljö, för sektionen. Ska prooch reaktivt arbeta med att värna om och förbättra sektionens arbete inom jämlikhet, mångfald och likabehandling.

#### §1.2.3.2 Organisation

I det fall att posten är vakantsatt är Ledamot för studiemiljö och likabehandling ställföreträdande Jämlikhets-, mångfalds- och likabehandlingsansvarig.

Tillhör Påverkansorganet.

#### §1.2.3.3 Verksamhet

Jämlikhets-, mångfalds- och likabehandlingsansvarig ska

- ta emot och behandla anmälningar rörande incidenter kopplade till jämlikhet, mångfald, likabehandling och psykosocial studiemiljö

- arbeta för att öka jämlikheten och mångfalden på sektionen, i dess verksamhet och bland dess funktionärer

- agera informationskanal mellan sektionsmedlemmarna och THS i frågor gällande psykosocial studiemiljö

- närvara på skyddsronder i lokaler där sektionsmedlemmarna ofta vistas

- kontinuerligt följa upp sektionens JML-arbete samt behov av JML-arbete, bland annat genom en årlig JML-enkät

- göra sektionsmedlemmarna medvetna om vad de har för rättigheter och vart de ska vända sig om de känner sig kränkta eller trakasserade

- arbeta för att utbilda och informera sektionsmedlemmar, förtroendevalda och funktionärer om sektionens värdegrund och ställning till jämlikhet, mångfald och likabehandling

- anordna minst en JML-utbildning per termin för sektionens funktionärer

- ha löpande samarbete med KTH, EECS och THS om JML-arbeten

- synliggöra sitt arbete för resten av sektionen

- kontinuerligt se över och uppdatera informationen om JML på sektionens hemsida.

#### §1.2.3.4 Mandatperiod

Väljs i period 4. Har läsår som mandatperiod.

### §1.2.4 Kårfullmäktigeledamöter

#### §1.2.4.1 Ändamål

Kårfullmäktigeledamöterna och -suppleanterna representerar sektionens medlemmar i THS Kårfullmäktige. Såväl ledamöter som suppleanter är valda på personligt mandat.

#### §1.2.4.2 Organisation

Sektionen har en andel av det totala antalet stolar i THS kårfullmäktige specificerat i THS styrdokument.

#### §1.2.4.3 Verksamhet

Såväl Kårfullmäktigeledamöter som -suppleanter skall delta på så många sammanträden av THS Kårfullmäktige som möjligt. De är solidariskt ansvariga för att sektionen är fulltalig vid samtliga Kårfullmäktigesammanträden. En ledamot, suppleant eller injusterad har inget ansvar att följa samma linje utan röstar som de personligen finner lämpligast. I egenskap av funktionärer har dessa även ett ansvar att förmedla information från THS Kårfullmäktige till sektionens medlemmar.

#### §1.2.4.4 Mandatperiod

Alla mandat tilldelade sektionen Väljs i period 3 och har läsår som mandatperiod.

### §1.2.5 Ljud- och ljusansvarig

#### §1.2.5.1 Ändamål

Ljud- och ljusansvarig har till uppgift att underhålla sektionens ljud- och ljusutrustning.

#### §1.2.5.2 Organisation

Tillhör Förvaltningsorganet.

#### §1.2.5.3 Verksamhet

Ljud- och ljusansvarig ska

- ansvara för underhållet och utvecklingen av sektionens ljud- och ljusutrustning

- administrera bokningar av sektionens ljud- och ljusutrustning.

#### §1.2.5.4 Mandatperiod

Väljs i period 2. Har kalenderår som mandatperiod.

### §1.2.6 Mulle/Mullerin Schmeck

#### §1.2.6.1 Ändamål

Mulle/Mullerina Schmeck har till uppgift att underhålla sektionens fordon samt administrera över bokningar av dessa.

#### §1.2.6.2 Organisation

Tillhör Förvaltningsorganet.

Mulle/Mullerina Schmeck bör besitta det förarbevis som krävs för att framföra sektionens fordon.

#### §1.2.6.3 Verksamhet

Mulle/Mullerina Schmeck ska

- administrera bokningar av sektionens fordon

- sköta reparation, underhåll och utveckling av sektionens fordon

- utforma samt upprätthålla regler för sektionens fordon

- arbeta för att en körjournal används.

#### §1.2.6.4 Mandatperiod

Väljs i Period 2. Har kalenderår som mandatperiod.

### §1.2.7 Programansvarig student

#### §1.2.7.1 Ändamål

Programansvarig student ansvarar för sektionens utbildningspåverkan på programnivå från studentsidan samt kontakt med KTH och EECS-skolan i utbildningsfrågor.

#### §1.2.7.2 Organisation

Programansvarig student bör ha god kunskap om programmets uppbyggnad och kurserna som ingår.

I det fall att posten är vakantsatt är Ledamot för utbildningsfrågor ställföreträdande Programansvarig student.

Tillhör Påverkansorganet.

#### §1.2.7.3 Verksamhet

Programansvarig student ska

- ansvara för sektionens utbildningspåverkan på programnivå

- arbeta från studentsidan med utbildningsprogrammets utformning

- ansvara för kontakten gentemot EECS-skolan samt KTH i frågor gällande den långsiktiga utvecklingen av programmet och dess kurser i sin helhet

- arbeta aktivt för att öka medlemmarnas förståelse för sin roll och vad rollen fyller för funktion för studenterna

- följa upp tidigare års utbildningspåverkansarbete.

#### §1.2.7.4 Mandatperiod

Väljs i period 2. Har kalenderår som mandatperiod.

### §1.2.8 Studiemiljöansvarig

#### §1.2.8.1 Ändamål

Är studerandeskyddsombud, med fokus på studiemiljö, för sektionen.

Ska pro- och reaktivt verka för att sektionsmedlemmarnas studiemiljö är så bra som möjligt.

#### §1.2.8.2 Organisation

I det fall att posten är vakantsatt är Ledamot för studiemiljö och likabehandling ställföreträdande Studiemiljöansvarig.

Tillhör Påverkansorganet.

#### §1.2.8.3 Verksamhet

Studiemiljöansvarig ska

- ta emot och behandla anmälningar rörande studiemiljön för sektionsmedlemmar

- agera som informationskanal mellan sektionsmedlemmarna och KTH samt THS i arbetsmiljöfrågor

- närvara på skyddsronder i lokaler där sektionsmedlemmarna ofta vistas

- se till att det finns en sjukvårdslåda med lämpligt innehåll i sektionslokalen

- regelbundet kontrollera de brandsläckare som finns i sektionslokalen

- inventera sjukvårdslådan en gång per period

- arbeta aktivt för att öka medlemmarnas förståelse för sin roll och vad rollen fyller för funktion för studenterna.

#### §1.2.8.4 Mandatperiod

Väljs i period 2. Har kalenderår som mandatperiod.

# §2 Nämnder

## §2.1 Ada

### §2.1.1 Ändamål

Nämndens syfte är att främja tjejer och icke-binäras intressen på Datasektionen.

### §2.1.2 Organisation

Ada leds av Adas ordförande.

Övriga medlemmar utses av Adas ordförande.

Tillhör Eventorganet.

### §2.1.3 Verksamhet

Ada ska:

- verka för att ge tjejer och icke-binära på Datasektionen en möjlighet att nätverka med varandra

- anordna flertalet event av olika slag där möjlighet till nätverkande finns. Minst två gånger per läsår ska event anordnas som endast är ämnade för tjejer och icke-binära. Exempel på sådana är sittningar, middagar eller myskvällar

- arbeta för att synliggöra behovet av nämnden och liknande satsningar inom sektionen, inom THS och på ingenjörsutbildningar över lag.

## §2.2 Data Et Medias OrquesterNämnd

### §2.2.1 Ändamål

Data Et Medias OrquesterNämnd, DEMON, har som syfte att främja musikintresset på Datasektionen och Sektionen för Medieteknik.

### §2.2.2 Organisation

DEMON leds av ÄrkeDEMON tillsammans med motsvarande funktionär på Sektionen för Medieteknik.

Övriga medlemmar utses av ÄrkeDEMON och motsvarande funktionär på Sektionen för Medieteknik.

Tillhör Studiesociala organet.

### §2.2.3 Verksamhet

Data Et Medias OrquesterNämnd (DEMON) ska:

- verka för att främja musikintresset på Datasektionen och Sektionen för Medieteknik

- erbjuda ett kreativt utlopp för musikintresserade på Datasektionen och Sektionen för Medieteknik i formen av rep, låtskrivning och spelningar

- anordna regelbundna träffar för sektionernas medlemmar där deltagarna bland annat kan få:

    - repa tillsammans med DEMON:s medlemmar

    - dela med sig och föreslå låtar till DEMON:s framtida spelningar

    - umgås med likasinnade människor.

- anordna regelbundna repetitioner för DEMON:s medlemmar

- bistå annan sektionsverksamhet genom spelningar på evenemang

- säkerställa att de band som använder DEMONs budget för replokaler eller fika är tillgängliga för att spela på något av sektionens evenemang och/eller spela å sektionens vägnar

- samordna gemensamma besök på konserter/festivaler/spelningar.

## §2.3 Datasektionens E-Sports Community

### §2.3.1 Ändamål

Datasektionens E-Sports Community, DESC, syfte är att släcka Sektionens datorspelsoch e-sportstörst.

### §2.3.2 Organisation

Datasektionens E-Sports Community leds av DESCtop.

Övriga medlemmar utses av DESCtop.

Tillhör Studiesociala organet.

### §2.3.3 Verksamhet

Datasektionens E-Sports Community ska:

- anordna ett flertal e-sportsevenemang för sektionens medlemmar per år, såsom hemmakommenterade barcrafts, tävlings-LAN eller nybörjarevenemang

- skapa en tillhörighet i sektionens e-sportsutövande så att även nybörjare vill engagera sig.

- samarbeta med Qulturnämnden för överlappande verksamhet

## §2.5 D-festeriet

### §2.5.1 Ändamål

D-festeriet arbetar för att stärka gemenskapen som samtliga sektionsmedlemmar känner med varandra, samt andra studenter. Nämnden finns även som en hjälpresurs för att avlasta nämnder under gasqueverksamhet.

### §2.5.2 Organisation

D-festeriet leds av D-fest.

Övriga medlemmar utses av D-fest.

Tillhör Eventorganet.

### §2.5.3 Verksamhet

D-festeriet ska:

- anordna gasquer och andra evenemang för sektionsmedlemmar

- anordna teambuilding samt Skiftes för funktionärer en gång per termin där D-rektoratet ska bistå med arbetskraft vid behov

- anordna evenemang i samarbete med andra studentföreningar

- hjälpa andra nämnder med gasque- eller annan festverksamhet vid behov.

## §2.6 Dive

### §2.6.1 Ändamål

Dive har som syfte att på lång sikt främja mångfald och jämlikhet på sektionen och datatekniksprogrammet. Detta ska ske genom att informera och marknadsföra Datasektionen och datateknikprogrammet gentemot gymnasiestudenter och andra grupper som kan ha intresse för programmet.

### §2.6.2 Organisation

Dive leds av Dives ordförande.

Övriga medlemmar utses av Dives ordförande.

Tillhör Påverkansorganet.

### §2.6.3 Verksamhet

Dive ska:

- motverka stereotyper och farhågor som potentiellt intresserade kandidater har genom att:

    - anordna event

    - besöka gymnasieklasser

    - delta vid KTH Öppet hus och liknande arrangemang

- utveckla och uppehålla material och kontakt för marknadsföring och informationsspridning

- bygga vidare på och uppehålla Datasektionens profil ut mot framtida universitetsstudenter genom sociala medier och en hemsida anpassad för detta ändamål.

## §2.7 dJulkalendern

### §2.7.1 Ändamål

dJulkalenderns ändamål är att främja intresse för etisk hackning, problemlösning och CTF-tävlingar inom Konglig Datasektionen.

### §2.7.2 Organisation

dJulkalendern leds av Tomtemor/-far.

Övriga medlemmar utses av Tomtemor/-far.

Tillhör Informationsorganet.

### §2.7.3 Verksamhet

dJulkalendern ska:

- anordna en CTF-liknande tävling, dJulkalendern, på den världsvida webben för Konglig Datasektionens medlemmar samt övriga intresserade. Tävlingen ska ske i samband med julen

- anordna en CTF-liknande tävling, dHöstkalendern, för nyantagna medlemmar under Mottagningen.

## §2.8 Groda

### §2.8.1 Ändamål

Grodas syfte att bistå sektionen och dess medlemmar med arbetet kring ekologisk hållbarhet, samt att öka engagemang och medvetenhet för klimatet bland sektionsmedlemmarna.

### §2.8.2 Organisation

Groda leds av Grodförande.

Övriga medlemmar utses av Grodförande.

Tillhör Påverkansorganet.

### §2.8.3 Verksamhet

Groda ska:

- bistå sektionen och dess medlemmar med kunskap och arbete kring ekologisk hållbarhet

- verka för att minska sektionens klimatpåverkan och öka dess ekologiska hållbarhet

- anordna evenemang eller aktiviteter på temat ekologisk hållbarhet

- göra det lättare att följa Klimatpolicyn.

## §2.9 GUDAR

### §2.9.1 Ändamål

Historiegruppen, GUDAR, har till uppgift att se till att sektionens ärorika historia inte faller i glömska.

### §2.9.2 Organisation

GUDAR leds av Sektionshistoriker.

Övriga medlemmar utses av Sektionshistoriker.

Tillhör Informationsorganet.

### §2.9.3 Verksamhet

GUDAR (Gamla Uvar på Data med Anrika Redogörelser) ska:

- samla in och dokumentera historisk information med anknytning till sektionen

- ansvara för sektionens alumniverksamhet

- varje år upprätta en årskrönika

- ansvara för underhållet av sektionens märkesarkiv

- vid lämpliga tillfällen, eller digitalt, visa upp och informera om insamlade föremål

- på hösten hålla en föreläsning om sektionens historia riktad mot de nyantagna.

## §2.10 Idrottsnämnden

### §2.10.1 Ändamål

Idrottsnämnden ska verka för att sektionsmedlemmarna får tillfälle att idrotta tillsammans.

### §2.10.2 Organisation

Idrottsnämnden leds av Sektionsidrottsledaren.

Övriga medlemmar väljs av Sektionsidrottsledare.

Tillhör Studiesociala organet.

### §2.10.3 Verksamhet

Idrottsnämnden ska:

- anordna olika typer av idrottsaktiviteter för sektionens medlemmar

- sammanställa information för och ansöka om THS friskvårdsbidrag

## §2.11 Internationella nämnden

### §2.11.1 Ändamål

Internationella nämnden är en delad nämnd mellan Datasektionen och Sektionen för Medieteknik och ska verka för att främja internationellt utbyte på sektionerna och ansvarar för mottagningen av utländska studenter.

### §2.11.2 Organisation

Internationella nämnden leds tillsammans av Internationell studentkoordinator och motsvarande på Sektionen för Medieteknik. Beslut som fattas av de två nämndansvariga måste vara enhälligt, och i de fall som de nämndansvariga är oense åligger det respektive sektions ordförande att komma överens om och besluta i frågan.

Övriga medlemmar utses av Internationell studentkoordinator och motsvarande funktionär på Sektionen för Medieteknik i samråd.

Tillhör Eventorganet.

### §2.11.3 Verksamhet

Internationella nämnden ska:

- samordna sektionens internationella verksamhet

- hålla kontakten med huvudansvarig för sociala och internationella relationer på THS och de ansvariga för utbytesstudier på EECS:s kansli och institutionerna

- hålla sektionsmedlemmarna informerade om den internationella verksamheten på sektionerna

- genomföra mottagningsverksamhet för utländska studenter. Detta inkluderar att rekrytera faddrar och koordinera fadderverksamheten

- fungera som kontaktpersoner för utländska studenter på sektionerna

- genomföra minst två event per termin speciellt för internationella studenter, varav ett ska vara ett välkomstevent direkt efter THS internationella mottagning

- främja informationsspridning på engelska inom sektionen

- verka för ökad integration mellan nationella och internationella studenter på EECS-skolan.

## §2.12 Jämlikhetsnämnden

### §2.12.1 Ändamål

Jämlikhetsnämnden ska värna om jämlikhet och mångfald på sektionen och arbeta för att upplysa, engagera och intressera sektionsmedlemmar i områden som berör jämlikhet, mångfald och likabehandling.

### §2.12.2 Organisation

Jämlikhetsnämnden leds av Jämlikhetsnämndens ordförande. Ledamot för studiemiljö och likabehandling, samt Jämlikhets-, mångfalds- och likabehandlingsansvarig ska också ingå i nämnden.

Övriga medlemmar utses av Jämlikhetsnämndens ordförande.

Tillhör Påverkansorganet.

### §2.12.3 Verksamhet

Jämlikhetsnämnden ska:

- anordna minst två aktiviteter eller event per år med teman kopplade till JML

- arbeta för att skapa en engagerande och positiv inställning till JML bland sektionsmedlemmarna

- samarbeta med Jämlikhets-, mångfalds- och likabehandlingsansvarig och Ledamot för studiemiljö och likabehandling med syfte att förbättra JML på sektionen

- skapa en tillhörighet bland de sektionsmedlemmar som känner sig intresserade av att arbeta med och främja JML

- arbeta för att hålla gemensamma event med andra nämnder och sektioner

- arbeta för att ge utrymme på sektionen för de sektionsmedlemmar som vill arbeta med teman kopplade till JML.

## §2.13 Klubbmästeriet

### §2.13.1 Ändamål

Klubbmästeriet, DKM, anordnar fester och andra sociala arrangemang för sektionens medlemmar och i vissa fall även deras eventuella vänner.

### §2.13.2 Organisation

DKM leds av Klubbmästare.

Övriga medlemmar utses av Klubbmästare.

Tillhör Eventorganet.

### §2.13.3 Verksamhet

Datas klubbmästeri (DKM) ska:

- arrangera fester, jippon, pubar och andra sociala arrangemang

- assistera resten av sektionen vid alkoholinköp till dryckslagret

- anordna den traditionella dJulmiddagen

- sköta den kontinuerliga inventeringen och lagerhållningen av dryckeslagret.

## §2.14 Kommunikationsgruppen

### §2.14.1 Ändamål

Kommunikationsgruppen ska ansvara för sektionens kommunikation utåt och inåt. Kommunikationsgruppen ansvarar för sektionens övergripande kommunikationsstrategi och bistår andra nämnder, funktionärer och projekt med deras kommunikation.

### §2.14.2 Organisation

Kommunikationsgruppen leds av Kommunikatör. Övriga medlemmar utses av Kommunikatör.

Tillhör Informationsorganet.

### §2.14.3 Verksamhet

Kommunikationsgruppen ska:

- Administrera och moderera datasektionens officiella och inofficiella informationskanaler

- Bistå funktionärer, nämnder och projekt med deras kommunikation utåt.

## §2.15 Medias klubbmästeri

Medias klubbmästeri, MKM, dess medlemmar utses av D-rektoratet.

MKM regleras vidare i Sektionen för Medietekniks styrdokument.

Sektionen för Medieteknik äger rätten att fakturera för personalkostnader i samband med alkoholverksamhet såvida inte faktureringen gör att MKM skulle gå med förlust sett till kalenderåret.

## §2.16 Mottagningen

### §2.16.1 Ändamål

Mottagningen har som syfte att ta hand om och roa de nyantagna till sektionens tillhörande program, främst på grundnivå men i tillämplig utsträckning även på avancerad nivå, och få dem att lära känna varandra och äldre sektionsmedlemmar. Vidare syftar Mottagningen till att lära nØllan hur KTH, THS och sektionen fungerar och är uppbyggda utifrån ett studentperspektiv. Mottagningen ska även sträva efter att ge nØllan bästa möjliga introduktion till deras studier, till sektionen och till studentliv i allmänhet.

### §2.16.2 Organisation

Mottagningen som helhet leds gemensamt av Konglig Öfverdrif och Storasyskon, hädanefter benämnda Presidiet. Presidiet ansvarar inför D-rektoratet för Mottagningens verksamhet och ekonomi.

Mottagningen består av fem huvudsakliga grenar: Det Kongliga Dadderiet, Det Kongliga Drifveriet, Det Kongliga Doqumenteriet, Det Kongliga Quisineriet och Det Kongliga Ekonomeriet.

Presidiet väljer ut resten av mottagningens ledningsgrupp, Titel. Presidiet är en del av Titel och ansvariga för att sammankalla och leda Titels arbete. Titel arbetar både strategiskt och operativt. Under mottagningens gång fungerar Titel som gruppchefer för respektive gren.

Mottagningens sammansättning beslutas gemensamt av hela Titel.

Tillhör Mottagningsorganet.

### §2.16.3 Verksamhet

Mottagningen ska:

- planera och anordna aktiviteter som främjar Mottagningens ändamål

- ansvara för nØllans eventuella upphöjelse till Ettan i samband med nØllegasquen

- i samråd med D-rektoratet välja årskursnamn som utfärdas i samband med upphöjelsen

- bistå Ettan i planering och genomförande av Mottagningstack och Ettans fest

- introducera internationella studenter med anknytning till datateknikprogrammet till sektionen

- introducera de nyantagna studenterna till sektionens JML-arbete

- involvera resten av sektionens nämnder, projekt och funktionärer i ett flertal event.

### §2.16.4 Ordförandes roll

Sektionens ordförande är genom KTH:s och THS regler för Mottagningen ytterst ansvarig för denna. Presidiet ska därför löpande hålla Ordförande informerad om verksamheten och samråda med denne i frågor av principiell vikt. Ordförande ska å sin sida fungera som stöd åt Presidiet och bistå dem i deras ledningsfunktion.

Ordförande äger alltid rätt att fatta de beslut och vidta de åtgärder som denne finner vara nödvändiga för att KTH:s och THS regler för Mottagningen ska upprätthållas. I den mån det är möjligt ska dock samråd alltid ske med Presidiet inför ett sådant beslut eller åtgärd.

I det fall att båda posterna Storasyskon och Konglig Öfverdrif är vakantsatta är sektionens Ordförande ställföreträdande nämndordförande för Mottagningen.

Ordförande bör inte inneha något annat uppdrag inom Mottagningen än det som följer av ordförandeskapet.

## §2.17 Näringslivsgruppen

### §2.17.1 Ändamål

Näringslivsgruppen har till uppgift att informera näringslivet om sektionen och datateknikprogrammet, att främja sektionsmedlemmarnas status på arbetsmarknaden samt att inbringa sponsorpengar till sektionen.

### §2.17.2 Organisation

Näringslivsgruppen leds av Näringslivsansvarig.

Medlemmar utses av Näringslivsansvarig.

Tillhör Näringslivsorganet.

### §2.17.3 Verksamhet

Näringslivsgruppen ska:

- skapa och främja kontakter mellan studenter och näringslivet, bland annat genom anordnande av evenemang där studenter och företag får mötas

- göra reklam för sektionen och datateknikprogrammet gentemot näringslivet, att visa att sektionen finns och upprätthålla en god bild av sektionen utåt

- tillsammans med D-rektoratet samordna prissättning för alla näringslivssamarbeten utanför STUDS och D-Dagens verksamhet

- hålla och ständigt förbättra kontakten med näringslivet

- se till att sektionen uppfyller avtal framförhandlade av Näringslivsgruppen.

## §2.18 Prylmångleriet

### §2.18.1 Ändamål

Prylmångleriets ändamål är att förse sektionens medlemmar med balla prylar, till exempel märken, spegater, sångböcker och merch.

### §2.18.2 Organisation

Prylmångleriet leds av Prylmånglaren.

Övriga medlemmar utses av Prylmånglaren.

Tillhör Studiesociala organet.

### §2.18.3 Verksamhet

Prylmångleriet ska:

- kontinuerligt se till att det finns prylar och dylikt till hands. Om något skulle ta slut ska det, om efterfrågan finns, beställas nytt

- anordna regelbundna tillfällen där sektionens medlemmar kan köpa prylar. Sådana tillfällen ska även ordnas inför större fester och evenemang

- under Mottagningen arrangera tillfällen då nØllan får prova overaller

- köpa in, och sköta försäljningen av, overaller

- hjälpa Ettan att utforma och beställa årskursmärken

- vid jubileum och andra större händelser på sektionen, i samarbete med ansvariga för händelsen, utforma och beställa prylar relaterade till händelsen

- hjälpa andra nämnder och projekt med försäljning av märken eller motsvarande föremål, samt ansvara för inköp och administration av sådana märken eller föremål om inte en annan överenskommelse för ansvar gjorts.

## §2.219 Qulturnämnden

### §2.19.1 Ändamål

Qulturnämnden, QN, har som syfte att anordna sociala evenemang med fokus på kultur för intresserade medlemmar ifrån Datasektionen och Sektionen för Medieteknik.

### §2.19.2 Organisation

Qulturnämnden leds av Qulturattaché tillsammans med motsvarande ansvarig funktionär från Sektionen för Medieteknik.

Övriga medlemmar utses av Qulturattaché och motsvarande ansvarig funktionär från Sektionen för Medieteknik.

Tillhör Studiesociala organet.

### §2.19.3 Verksmahet

Qulturnämnden ska:

- anordna regelbundna aktiviteter som höjer den qulturella nivån på sektionen, såsom spelkvällar, filmvisningar och andra qulturella aktiviteter

- ansvara för inköp och underhåll av qultur i sektionslokalen och digitalt

- årligen utse och Q-märka en person, ett ting, en företeelse eller något annat som man anser är ett gott exempel på god qultur. Q-märkningen ska lämpligen förevigas i form av ett tygmärke.

- samarbeta med DESC respektive TM för överlappande verksamhet.

## §2.20 Redaqtionen

### §2.20.1 Ändamål

Redaqtionen ansvarar för att ge ut sektionstidningen dbuggen.

### §2.20.2 Organisation

Redaqtionen leds av Chefredaqtören, internt benämnd Chefred. Övriga medlemmar utses av Chefredaqtören.

Tillhör Informationsorganet.

### §2.20.3 Verksamhet

Redaqtionen ska:

- ge ut sektionstidningen dbuggen fysiskt och/eller digitalt

- ge ut en nØlledbuggen till nØllan under Mottagningen

- dela med sig av dbuggen till andra D-sektioner i Sverige.

## §2.21 Sektionslokalsgruppen

### §2.21.1 Ändamål

Sektionslokalsgruppens syfte är att sköta, underhålla och utveckla sektionslokalen.

### §2.21.2 Organisation

Sektionslokalsgruppen leds av Konglig Lokalchef tillsammans med motsvarande ansvarig på Sektionen för Medieteknik och kallas för METAdorerna.

Övriga medlemmar utses av nämndansvariga efter ansökningar samt efter att de ansökande en gång har lagat middag åt nämndens medlemmar, sig själva inkluderade. Ljud- och ljusansvarig tilldeles medlemskap i sektionslokalgruppen och arbetar med sektionslokalgruppen för att säkerställa koordinering mellan tekniken och resten av lokalen.

Beslut som fattas av de två nämndansvariga måste vara enhälligt, och i de fall som de nämndansvariga är oense åligger det respektive sektions ordförande att komma överens om och besluta i frågan.

I det fall att Konglig Lokalchef är vakantsatt är styrelsens Ledamot för studiemiljö och likabehandling ställföreträdande nämndordförande.

Tillhör Förvaltningsorganet.

### §2.21.3 Verksamhet

Sektionslokalsgruppen ska:

- administrera bokning och uthyrning av sektionslokalen samt dess olika rum

- underhålla teknik, möbler och inredning i sektionslokalen

- fylla på förbrukningsmaterial i sektionslokalen

- organisera städning av sektionslokalen, bland annat genom måndagsstäd

- upprätta och underhålla ett dokument med regler för sektionslokalen

- sköta utveckling av sektionslokalen.

## §2.22 Studienämnden

### §2.22.1 Ändamål

Studienämndens syfte är att bevaka och förbättra utbildningskvaliteten och studiemiljön för sektionens medlemmar på kort såväl som lång sikt.

### §2.22.2 Organisation

Studienämnden leds av Studienämndens ordförande.

Övriga medlemmar är

- Programansvarig student

- Studiemiljöansvarig

- Ledamot för utbildningsfrågor

- Årskursrepresentanter för de tre första årskurserna

- Masterrepresentanter för masterprogram tillhörande Datasektionen

- Kursnämndsrepresentanter för alla aktuella kurser

- övriga intresserade THS-medlemmar.

I det fall att posten Studienämndens ordförande är vakantsatt är styrelsens Ledamot för utbildningsfrågor ställföreträdande nämndordförande.

Tillhör Påverkansorganet.

#### §2.22.2.1 Årskursrepresentant

Årskursrepresentanter väljs av Studienämndens ordförande varje läsår. Årskursrepresentanterna är årskursernas representanter och kontakter i Studienämnden. Årskursrepresentanterna ansvarar för att det finns Kursansvarig student för kurserna årskursen läser och ska samordna och stötta dem i sitt arbete.

Årskursrepresentanterna ska dokumentera synpunkter och kritik för uppföljning på länkmöten och framtida kursomgångar samt bilda sig en uppfattning om hur kursen sett ut tidigare och uppfölja om eventuell tidigare kritik på kursen åtgärdats.

#### §2.22.2.2 Masterrepresentant

Masterrepresentanter väljs av Studienämndens ordförande för varje årsgång av masterprogrammet.

Masterrepresentanterna är masterprogrammets representanter och kontakter för deras specifika årsgång i Studienämnden. Masterrepresentanterna ansvarar för att det finns Kursnämndsrepresentanter för kurserna deras årsgång i masterprogrammet läser och ska samordna och stötta dem i sitt arbete.

Masterrepresentanterna ska dokumentera synpunkter och kritik för uppföljning på Masterlänkmöten och framtida kursomgångar samt bilda sig en uppfattning om hur kursen sett ut tidigare och uppfölja om eventuell tidigare kritik på kursen åtgärdats.

#### §2.22.2.3 Kursnämndsrepresentant

På varje kurs som ingår i sektionens utbildning ska det finnas en eller flera kursnämndsrepresentanter. En kursnämndsrepresentant är en student som går kursen och väljs för en kursomgång i samband med kursstart av Kursansvarig. Om inga kursnämndrepresentanter tillsätts är det Årskursrepresentantens alternativt Masterrepresentantens ansvar att se till att kursnämndsrepresentanter blir tillsatta.

Kursnämndsrepresentanten ska fungera som kontakten mellan Årskursrepresentanter, Kursansvarig och studenterna som läser kursen och därigenom framföra synpunkter och lösa problem som kan dyka upp under kursens gång.

### §2.22.3 Verksamhet

Studienämnden ska hålla möte minst en gång per månad under terminstid. Mötena ska vara öppna för alla THS-medlemmar. Den huvudsakliga verksamheten ska vara att

- både proaktivt och reaktivt inhämta studenternas åsikter om studiesituationen och med dessa som utgångspunkt arbeta för att förbättra kvaliteten på utbildningen

- utvärdera information och beslut från KTH:s organ

- bevaka och söka förbättra den fysiska och psykosociala studiemiljön

- verka för att alla sektionsmedlemmar är representerade i Studienämnden

- verka för att sektionsmedlemmar ska känna till Studienämnden, dess syfte och hur man kan påverka sin utbildning genom den.

Studienämndens dokument ska i så stor utsträckning som möjligt finnas tillgängliga i elektronisk form.

## §2.23 Systemgruppen

### §2.23.1 Ändamål

Systemgruppen ska ansvara för sektionens datasystem och drift av dessa.

### §2.23.2 Organisation

Systemgruppen leds av Systemansvarig, internt benämnd Chefsåsnan.

Övriga medlemmar utses av Systemansvarig.

Tillhör Informationsorganet.

### §2.23.3 Verksamhet

Systemgruppen ska:

- underhålla och utveckla sektionens datasystem

- ansvara för drift och underhåll av sektionens servrar

- engagera sektionsmedlemmar i underhåll av sektionens system och i konstruktionen av nya.

## §2.24 STUDS

### §2.24.1 Ändamål

STUDS är en nämnd vars syfte är att koppla samman masterstudenter inom datateknik och andra relaterade områden med intressanta företag i industrin. STUDS, din språngbräda in i arbetslivet.

### §2.24.2 Organisation

Ordförande för STUDS är STUDS-ansvarig.

Övriga medlemmar utses av STUDS-ansvarig.

### §2.24.3 Verksamhet

STUDS ska:

- anordna företagsevent, huvudsakligen för master studenter, med intressanta företag i industrin
- informera masterstudenter inom sektionen om arbetsgivare inom datateknik och koppla samman dessa
- se till att sektionen uppfyller avtal framförhandlade av STUDS.

# §3 Återkommande projekt

## §3.1 METAspexet

### §3.1.1 Ändamål

METAspexet är ett återkommande projekt som har delad verksamhet med motsvarande nämnd på Sektionen för Medieteknik.

METAspexet skall verka för att ge sektionsmedlemmar av Konglig Datasektionen och Sektionen för Medieteknik chans att utveckla flertalet färdigheter relaterad till teaterproduktion samt för att förstärka relationen mellan Konglig Datasektionen och Sektionen för Medieteknik.

### §3.1.2 Organisation

METAspexet leds av projektledare, benämnd Direqteur, för Konglig Datasektionen samt motsvarande nämndordförande för Sektionen för Medieteknik. Dessa projektledare och nämndordförande benämns METAspexets direqteurer. 

METAspexets direqteurer ansvarar för att rekrytera samt leda METAspexets projektgrupp.

### §3.1.3 Verksamhet

- Att sätta upp spexföreställningar under nästkommande kalenderår.

- Att ge medlemmar utrymme till engagemang och kreativt arbete samtidigt som de känner att de bidrar till ett större projekt.

- Att ge medlemmar möjlighet att lära sig nya saker tillsammans och av varandra.

- Att värna och utveckla relationen mellan Data och Media som sektioner, såväl som relationerna mellan sektionernas medlemmar.

### §3.1.4 Period

Nya METAspexet-projekt öppnas årligen 1:a april och bör bedriva verksamhet framtill att alla dess föreställningar har skett nästkommande kalenderår.

Projekttitel för respektive årgång är METAspexet <år>, där <år> är det år METAspexets föreställningar planeras hållas.

## §3.2 dÅre

### §3.2.1 Ändamål

dÅre är ett återkommande projekt som syftar att främja idrottsengagemanget inom sektionen samt främja gemenskap mellan studenter från olika årgångar genom att organisera en skidsemester.

### §3.2.2 Organisation

dÅre leds av projektledare.

Projektledare för dÅre ansvarar för att rekrytera samt leda dÅres projektgrupp.

### §3.2.3 Verksamhet

- Att organisera en skidsemester för Konglig Datasektionens medlemmar.

- Att uppmuntra medlemmar oberoende av tidigare erfarenhet att delta i alpint idrottsengagemanget.

### §3.2.4 Period

Nya dÅre-projekt öppnas årligen 1:a april och bör bedriva verksamhet framtill att dess planerade skidresa skett nästkommande kalenderår.

Projekttitel för respektive årgång är dÅre <år>, där <år> är det år dÅres skidresa planeras hållas.

## §3.3 Vårbalen

### §3.3.1 Ändamål

Vårbalen är ett återkommande projekt med syfte att anordna en finsittning under våren.

### §3.3.2 Organisation

Vårbalen leds av projektledare, benämnd Vårbalsgeneral.

Vårbalsgeneral ansvarar för att rekrytera samt leda Vårbalens projektgrupp.

### §3.3.3 Verksamhet

- Att anordna en finsittning med tillhörande efterkör under våren.

- Att bjuda in externa representanter från exempelvis andra sektioner inom THS till Vårbalen.

- Att bjuda in Ordförande Emeriti till Vårbalen.

### §3.3.4 Period

Nya Vårbalen-projekt öppnas årligen 1:a april och bör bedriva verksamhet fram till att dess planerade sittning skett nästkommande kalenderår.

Projekttitel för respektive årgång är Vårbalen <år>, där <år> är det år Vårbalens sittning planeras hållas.

## §3.4 Project Pride

### §3.4.1 Ändamål

Project Pride är ett återkommande projekt som ämnar organisera deltagande i Stockholm Pride Parade, samt planera event under våren. Project Pride verkar för att uppmärksamma och främja HBTQIA+.

### §3.4.2 Organisation

Project Pride leds av projektledare.

Projektledare för Project Pride ansvarar för att rekrytera samt leda projektgruppen för Project Pride.

### §3.4.3 Verksamhet

- Att arbeta för att uppmärksamma och främja Konglig Datasektionens JML-arbete, främst mot HBTQIA+, både internt och externt.

- Att anordna ett bidrag till Stockholm Pride Parade för Konglig Datasektionen, samt arbeta för att anordna fler evenemang relaterat till nämndens ändamål.

- Att möjliggöra att så många av Konglig Datasektionens medlemmar som möjligt ska kunna delta under evenemangen.

- Att se om möjlighet finns till samarbete med andra delar av sektionen, och om så finnes arbeta för att främja detta.

### §3.4.4 Period

Nya Project Pride-projekt öppnas årligen 16:e november och bör bedriva verksamhet fram till
att dess deltagande i Stockholm Pride har skett nästkommande kalenderår.

Projekttitel för respektive årgång är Project Pride <år>, där <år> är det år Project Prides deltagande i Stockholm Pride Parade planeras hållas.

## §3.5 Mottagningen

### §3.5.1 Ändamål

Mottagningen har som syfte att ta hand om och roa de nyantagna till sektionens tillhörande program, främst på grundnivå men i tillämplig utsträckning även på avancerad nivå, och få dem att lära känna varandra och äldre sektionsmedlemmar. Vidare syftar Mottagningen till att lära nØllan hur KTH, THS och sektionen fungerar och är uppbyggda utifrån ett studentperspektiv. Mottagningen ska även sträva efter att ge nØllan bästa möjliga introduktion till deras studier, till sektionen och till studentliv i allmänhet.

### §3.5.2 Organisation

Mottagningen som helhet leds gemensamt av Konglig Öfverdrif och Storasyskon, hädanefter benämnda Presidiet. Presidiet ansvarar inför D-rektoratet för Mottagningens verksamhet och ekonomi.

Mottagningen består av fem huvudsakliga grenar: Det Kongliga Dadderiet, Det Kongliga Drifveriet, Det Kongliga Doqumenteriet, Det Kongliga Quisineriet och Det Kongliga Ekonomeriet.

Presidiet väljer ut resten av mottagningens ledningsgrupp, Titel. Presidiet är en del av Titel och ansvariga för att sammankalla och leda Titels arbete. Titel arbetar både strategiskt och operativt. Under mottagningens gång fungerar Titel som gruppchefer för respektive gren.

Mottagningens sammansättning beslutas gemensamt av hela Titel.

Tillhör Mottagningsorganet.

### §3.5.3 Verksamhet

Mottagningen ska:

- planera och anordna aktiviteter som främjar Mottagningens ändamål

- ansvara för nØllans eventuella upphöjelse till Ettan i samband med nØllegasquen

- i samråd med D-rektoratet välja årskursnamn som utfärdas i samband med upphöjelsen

- bistå Ettan i planering och genomförande av Mottagningstack och Ettans fest

- introducera internationella studenter med anknytning till datateknikprogrammet till sektionen

- introducera de nyantagna studenterna till sektionens JML-arbete

- involvera resten av sektionens nämnder, projekt och funktionärer i ett flertal event.

### §3.5.4 Ordförandes roll

Sektionens ordförande är genom KTH:s och THS regler för Mottagningen ytterst ansvarig för denna. Presidiet ska därför löpande hålla Ordförande informerad om verksamheten och samråda med denne i frågor av principiell vikt. Ordförande ska å sin sida fungera som stöd åt Presidiet och bistå dem i deras ledningsfunktion.

Ordförande äger alltid rätt att fatta de beslut och vidta de åtgärder som denne finner vara nödvändiga för att KTH:s och THS regler för Mottagningen ska upprätthållas. I den mån det är möjligt ska dock samråd alltid ske med Presidiet inför ett sådant beslut eller åtgärd.

I det fall att båda posterna Storasyskon och Konglig Öfverdrif är vakantsatta är sektionens Ordförande ställföreträdande nämndordförande för Mottagningen.

Ordförande bör inte inneha något annat uppdrag inom Mottagningen än det som följer av ordförandeskapet.

### §3.5.5 Period

Nya Mottagningen-projekt öppnas årligen 1:a september och bör bedriva verksamhet fram till att Mottagningen skett nästkommande kalenderår.

Projekttitel för respektive årgång är Mottagningen <år>, där <år> är det år Mottagningen planeras hållas.

## §3.6 D-Dagen

### §3.6.1 Ändamål

D-Dagen har till uppgift att informera näringslivet om sektionen och datateknikprogrammet, att informera sektionens medlemmar om näringslivet, att främja sektionsmedlemmarnas status på arbetsmarknaden samt att inbringa sponsorpengar till sektionen. Detta görs genom en årlig arbetsmarknadsdag och mindre evenemang arrangerade intilliggande mässan.

### §3.6.2 Organisation

D-Dagen leds av D-Dagenansvariga. D-Dagens medlemmar utses av D-Dagenansvariga.

Tillhör Näringslivsorganet.

### §3.6.3 Verksamhet

D-Dagen ska:

- göra reklam för arbetsmarknadsdagen gentemot berörda studenter

- hålla och ständigt förbättra kontakten med näringslivet och dess deltagande på arbetsmarknadsdagen

- arrangera en arbetsmarknadsmässa och tillhörande sittning som främjar mötet mellan berörda studenter och näringslivet

- se till att sektionen uppfyller avtal framförhandlade av D-Dagen.

### §3.6.4 D-Dagen

Nya D-Dagen-projekt öppnas årligen 1:a april och bör bedriva verksamhet fram till att D-Dagen skett nästkommande kalenderår.

Projekttitel för respektive årgång är D-Dagen <år>, där <år> är det år D-Dagen planeras hållas.
