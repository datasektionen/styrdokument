# Datasektionens styrdokument

## Om Konglig Datasektionen

Konglig Datasektionen är en ideell förening som verkar för våra medlemmars nytta. Vi har stadgar och ett reglemente – samt en massa andra dokument. I första hand följer vi dock som ideell förening Sveriges lag. Efter det även Tekniska Högskolan Studentkårs (THS) stadgar, reglemente och policydokument.

## Sektionens dokument

Datasektionen har även egna dokument. För att reglera vår egen verksamhet har vi våra stadgar och vårat reglemente. Kassören är ansvarig för sektionens ekonomirutiner – dessa finner du i PM för ekonomi. Sen har vi en drös med policydokument och PM som beskriver hur specifika delar av vår verksamhet ska skötas, till exempel rekrytering i rekryteringspolicyn. Alla dokument utöver stadgar, reglemente och PM listas under §[2](./reglemente#2-andra-styrande-dokument) i reglementet. En kort beskrivning av vad varje dokument innebär, inklusive stadgar, reglemente och PM, finner ni nedan:

- [**Stadgar**](./stadgar): Här står det centrala och absolut viktigaste för sektionens verksamhet såsom vilka våra firmatecknare är eller regler om hur sektionsmöten får gå till. Ändringar här i måste godkännas på två på varandra följande sektionsmöten innan de träder i kraft som skydd mot missbruk.
- [**Reglemente**](./reglemente): Här står saker som fortfarande är viktiga för vår organisation, men som inte är centrala nog att vara i stadgarna. Eller helt enkelt saker som inte behöver ha stadgarnas skydd av en andra läsning vid förändring.
- [**Styrdokument för Nämnder och Funktionärer**](./namndfunktionar): Här definieras alla våra funktionärer och vad de gör (utöver styrelsen och revisorerna som definieras i stadgarna och reglementet) samt alla våra nämnder. Noterbart är att projekt och projektledare inte finns med här då de startas och stängs separat.
- [**Policyer**](./policies)
    - [**Jämlikhetspolicy**](./policies/jamlikhetspolicy): Här står det riktlinjer för hur sektionen jobbar med jämlikhet och inkludering av våra medlemmar. En längre beskrivning står med i toppen av policyn.
    - [**Klimatpolicy**](./policies/klimatpolicy): Här står det riktlinjer över hur sektionen ska jobba för att minska vår klimat- och miljöpåverkan. En längre beskrivning står med i toppen av policyn.
    - [**Rekryteringspolicy**](./policies/rekryteringspolicy): Här står skrivet hur inval och rekrytering till diverse interna grupper ska ske. En längre beskrivning står med i toppen av policyn.
    - [**Samarbetspolicy**](./policies/samarbetspolicy): Här regleras våra samarbeten med andra företag och organisationer. En längre beskrivning står med i toppen av policyn.
    - [**Uppförandepolicy**](./policies/uppforandepolicy): Här står förväntningar och skyldigheter angående hur våra medlemmar behandlar varandra under sektionsaktiviteter och dylikt för att skapa en trygg miljö för alla. En längre beskrivning står med i toppen av policyn.
- [**PM (Promemoria)**](./pm)
    - [**PM för alkohol**](./pm/pm_alkohol): Här regleras hur vi arbetar med alkoholservering.
    - [**PM för dFunk**](./pm/pm_dfunk): Här regleras skyldigheter och belöningar för våra funktionärer. För en lista över dem, se istället [**Styrdokument för Nämnder och Funktionärer**](./namndfunktionar).
    - [**PM för ekonomi**](./pm/pm_ekonomi): Här regleras hur vår ekonomi sköts. Det fungerar också som en snabb utbildning i hur olika verksamheter på sektionen ska sköta och redovisa sin ekonomi.
    - [**PM för informationshantering**](./pm/pm_informationshantering): Här regleras hur vi hanterar medlemmars uppgifter i syfte att organisera evenemang och annan verksamhet.
    - [**PM för informationsspridning**](./pm/pm_informationsspridning): Här regleras hur informationsspridning och marknadsföring ska ske för bland annat våra evenemang.
    - [**PM för partitioner**](./pm/pm_partitioner): Här regleras våra partitioner (som fungerar som klubbar). Alla aktiva partitioner listas även här.
    - [**PM för stipendier**](./pm/pm_stipendier): Här regleras de stipendier som vi delar ut.
    - [**PM för traditioner, vanor, och livsregler**](./pm/pm_traditioner): Här listas våra traditioner, vanor, och livsregler. Det är mer kul läsning än något annat.
- [**Övriga dokument**](./ovrigt): Utöver dokumenten ovan finns det några övriga styrande dokument, såsom vår budget. De går att läsa mer om på länken till vänster.
