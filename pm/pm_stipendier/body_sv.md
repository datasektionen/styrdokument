# §1 Förtjänsttecken

## §1.1 Hedersdeltat
Sektionens naste förtjänsttecken heter Hedersdeltat och utgörs av en nål eller motsvarande med ett litet delta inramat av en eklövskrans.

### §1.1.1 Syfte
Hedersdeltat utdelas till de sektionsmedlemmar som synnerligen förtjänstfullt verkat ideellt för sektionen.

### §1.1.2 Förslagslämning
Sektionsmedlem kan när som helst inlämna förslag på mottagare av Hedersdeltat, med motivering, till D-rektoratet.

### §1.1.3 Utdelning
D-rektoratet utnämner mottagare av Hedersdeltat, vilka presenteras vid Revisions-SM. Utdelning av förtjänsttecknen sker på Vårbalen eller motsvarande högtidligt tillfälle samma år.

## §1.2 Stora deltat
Stora deltat utgörs av en nål eller motsvarande med det stora deltat.

### §1.2.1 Syfte
Stora deltat utdelas till de sektionsmedlemmar som ideellt begått en stor bragd för sektionen.

### §1.2.2 Förslagslämning
Sektionsmedlem kan när som helst inlämna förslag på mottagare av Stora deltat, med motivering, till D-rektoratet.

### §1.2.3 Utdelning
D-rektoratet utnämner mottagare av Stora deltat, vilka presenteras vid Revisions-SM. Utdelning av förtjänsttecknen sker på Vårbalen eller motsvarande högtidligt tillfälle samma år.

# §1.3 Hedersugglan
Hedersugglan utgörs av en nål eller motsvarande med ett delta på en uggla.

### §1.3.1 Syfte
Hedersugglan utdelas varje år till en sektionsmedlem som synnerligen förtjänstfullt verkat för datateknikprogrammet på KTHs studiebevakning.

### §1.3.2 Förslagslämning
Sektionsmedlem kan när som helst inlämna förslag på mottagare av Hedersugglan, med motivering, till Studienämndens ordförande.

### §1.3.3 Utdelning
D-rektoratet utnämner mottagare av Hedersugglan utifrån de nominationer och motiveringar som Studienämndens ordförande sammanställt, vilka presenteras vid Revisions-SM. Utdelning av förtjänsttecknen sker på Vårbalen eller motsvarande högtidligt tillfälle samma år.

# §2 Medaljer

## §2.1 Funktionärsmedalj

### §2.1.1 Syfte
Funktionärsmedaljen utdelas till de sektionsmedlemmar som förtjänstfullt under en hel mandatperiod tjänstgjort som funktionär på sektionen.

### §2.1.2 Utformning
Funktionärsmedaljen består av ett gyllene delta med ett blåvitt band.

### §2.1.3 Utdelning
Endast en medalj per funktionärspost och mandatperiod. D-rektoratet ansvarar för att medaljen utdelas på Vårbalen eller motsvarande högtidligt tillfälle samma år.

## §2.2 Projektledarmedalj

### §2.2.1 Syfte
Projektledarmedaljen utdelas till de sektionsmedlemmar som förtjänstfullt planerat och genomfört ett projekt vid sektionen i egenskap av projektledare samt i förekommande fall fullständigt avslutat den ekonomiska bokföringen.

### §2.1.1 Utformning
Projektledarmedaljen består av ett gyllene delta med ett blåvitt band.

### §2.2.2 Urval
För bedömning av huruvida en projektledare arbetat förtjänstfullt ansvarar D-rektoratet. Vid denna bedömning bör särskild vikt läggas vid att projektet tillför något för sektionens medlemmar samt att det ekonomiska resultatet inte med marginal understiger av sektionen godkänd budget.

### §2.2.3 Utdelning
En medalj per person och projekt utdelas. D-rektoratet ansvarar för att utdelning sker på Vårbalen eller motsvarande högtidligt tillfälle.

# §3 Stipendier

## §3.1 THS Kamratstipendium

### §3.1.1 Stipendiet
Stipendiet regleras i enlighet med THS PM för Utmärkelser.

### §3.1.2 Nominering
D-rektoratet beslutar om nomineringstid för sektionsmedlemmar. Nomineringstiden ska vara minst två veckor lång och ligga under vårterminen. Under nomineringstiden kan sektionsmedlem nomineras för stipendiet. Nominering sker till D-rektoratet.

### §3.1.3 Beslut
D-rektoratet tar beslut om vilka kandidater som nomineras och rapporterar beslutet till THS, samt på nästkommande SM.

## §3.2 Årets lärare

### §3.2.1 Stipendiet
Stipendiet regleras i enlighet med THS PM för Utmärkelser.

### §3.2.2 Nominering
D-rektoratet beslutar om nomineringstid för sektionsmedlemmar. Nomineringstiden ska vara minst två veckor lång och ligga under höstterminen. Under nomineringstiden kan en medlem av KTHs undervisande personal nomineras för stipendiet. Nominering sker till D-rektoratet.

### §3.2.3 Beslut
D-rektoratet tar beslut om vilken kandidat som nomineras och rapporterar beslutet till THS, samt på nästkommande SM.

## §3.3 THS Jämställdhets- och mångfaldspris

### §3.3.1 Stipendiet
Stipendiet regleras i enlighet med THS PM för Utmärkelser.

### §3.3.2 Nominering
Nominering kan ske på två sätt, antingen från en enskild sektionsmedlem direkt till THS eller via sektionens officiella nominering. Nominering från en enskild sektionsmedlem sker i enlighet med THS PM för Utmärkelser. Nomineringsmöjligheten ska marknadsföras i sektionens informationskanaler i enlighet med PM för informationsspridning av antingen Jämlikhetsnämndens Ordförande eller D-rektoratet. Via denna nominering kan medlem av THS nomineras. Nominering via sektionens officiella nominering sker på vårterminen. D-rektoratet beslutar om nomineringstid för sektionsmedlemmar, men nomineringstiden ska vara minst två veckor lång. Nominering sker till D-rektoratet. Via denna nominering kan sektionsmedlem nomineras.

### §3.3.3 Beslut
D-rektoratet tar beslut om vilken kandidat som nomineras genom sektionens officiella nominering och rapporterar beslutet till THS, samt på nästkommande SM.