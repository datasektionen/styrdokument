<!-- Konglig Datasektionens PM för partitioner -->

# §1 Uppstart

Nya partitioner startas genom DM-beslut. Förslaget för att starta en ny partition ska innehålla partitionens namn, syfte och kort verksamhetsbeskrivning samt tydligt intresse.

# §2 Löpande verksamhet

Aktiva partitioner bedrivs utan tidsgräns. Partiledaren ska inför varje ordinarie SM rapportera verksamhetens status genom det formulär som tillhandahålls av styrelsen.

# §3 Stängning

En partition klassas som inaktiv om den saknar partiledare, eller vid två på varandra följande SM rapporterar utebliven verksamhet, eller underlåter att rapportera vid två på varandra följande SM.

D-rektoratet kan då på DM stänga partitionen. Stängda partitioner förs in i en offentlig förteckning över inaktiva partitioner. En inaktiv partition kan åter uppstartas genom samma process som beskrivs i §[1].

# §4 Aktiva partitioner

## §4.1 Närstridskommittén

### §4.1.1 Ändamål

Närstridskommitténs syfte är att väcka och samla intresse för fightingspel.

### §4.1.2 Organisation

Närstridskommittén leds av partiledare för närstridskommittén, benämnd Professorn.

### §4.1.3 Verksamhet

Närstridskommitténs verksamhet består av att

- anordna turneringar och spelkvällar för fightingspel
- samordna gemensamt deltagande på externa fightingspelsevent.

## §4.2 Schackklubben

### §4.2.1 Ändamål

Schackklubbens syfte är att samla intresse för schackspel samt att förbättra schackförmågan bland sektionens medlemmar.

### §4.2.2 Organisation

Schackklubben leds av partiledare för Schackklubben.

### §4.2.3 Verksamhet

Schackklubbens verksamhet består av att

- anordna schackkvällar.

## §4.6 METAcraft

### §4.6.1 Ändamål

METAcrafts syfte är att driva och underhålla sektionens Minecraftserver.

### §4.6.2 Organisation

METAcraft leds av partiledare för METAcraft, benämnd Herobrine.

Övriga medlemmar utses av Herobrine.

### §4.6.3 Verksamhet

METAcrafts verksamhets består av att

- driva sektionens Minecraftserver METAcraft
- 
- anordna event och turneringar inom Minecraft

[1]: #1-uppstart
