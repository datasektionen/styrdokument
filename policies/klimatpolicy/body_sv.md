<!-- Konglig Datasektionens klimatpolicy -->

# Syfte

Denna policy är en utökning av [THS Policy för Klimat och Miljö](https://drive.google.com/drive/folders/11rBxjveYLkQ-NyzJIg0KEuDqdQrqpYNJ). I den händelse att Datasektionens Klimatpolicy strider mot THS Policy för klimat och miljö gäller THS Policy i första hand.

Syftet med sektionens utökade klimatpolicy är att etablera ett tydligt ramverk för funktionärer och sektionsaktiva i syfte att minimera Datasektionens klimat- och miljöpåverkan. Vidare ska klimatpolicyn underlätta för sektionens medlemmar att agera mer hållbart och klimatsmart.

# §1 Nykonsumtion

Datasektionens funktionärer ska dela på materiella tillgångar och undvika onödiga inköp för att minska onödig nykonsumtion.

## §1.1 Återanvändning av Material

Innan nytt material köps in för evenemang eller övrig verksamhet som sektionen arrangerar ska det undersökas om likvärdigt eller ersättande material finns tillgängligt sedan tidigare och då återanvändas.

## §1.2 Inköp

Vid inköp av nytt material ska produkter som är återanvändbara och begagnade väljas i möjligaste mån.

# §2 Engångsartiklar

Flergångsartiklar ska, i största möjliga mån, användas istället för engångsartiklar. Vid inköp av engångsartiklar ska plast undvikas.

## §2.1 Bärkassar

Sektionen betalar ej för inköp av bärkassar om det inte är särskilt motiverat.

## §2.2 Utdelningsmaterial

Vid behov av utdelningsmaterial ska digitala alternativ föredras över fysiska. Vid sittning ska sångböcker användas istället för utskrivna sångblad, om så är möjligt.

# §3 Återvinning

Återvinningsbart avfall ska sorteras i lämpliga behållare, både under evenemang och vid annan verksamhet.

## §3.1 Återvinningsbehållare

Behållare för återvinning ska finnas tillgängliga i sektionslokalen och vara tydligt märkta.

# §4 Mat

Måltider som serveras vid evenemang anordnade av sektionen ska i första hand planeras som köttfria. Mat med lågt klimatavtryck ska premieras vid dessa evenemang.

## §4.1 Servering av kött

Kött ska endast erbjudas då det finns skälig motivering för detta. Då någon serveras kött ska det alltid vara till följd av ett aktivt val från personen i fråga. Om inget val görs, serveras en köttfri måltid som standard.

## §4.2 Ekologiskt och närproducerat

Då likvärdiga livsmedelsprodukter jämförs ska närproducerat och ekologiskt material föredras.

# §5 Transport

## §5.1 Kollektivtrafik

Kollektivtrafik ska användas som transportmedel i största möjliga mån.

## §5.2 Val av bil

Vid användning av sektionens fordon ska fordon med lägre miljöpåverkan prioriteras. Fordon med högre miljöpåverkan bör endast användas då ärendet ej är genomförbart med miljövänligare transportmedel på grund av exempelvis vid lastutrymme eller brist på tillgänglighet.